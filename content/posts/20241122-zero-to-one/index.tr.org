#+TITLE: Sıfırdan Bire
#+DATE: 2024-11-22T09:16:01Z
#+SLUG: zero-to-one
#+AUTHOR: Çağatay Eren
#+TAGS[]: zero-to-one startups theory
#+DESCRIPTION: Bir sonraki Sam Altman yeni bir LLM chatbot'u yaratmayacak.
#+FEATURED_IMAGE: turkosama_reduced.jpg
#+TOC: true
#+COMMENTS: false
#+DRAFT: false

* Neden bir Türk Sam Altman yok?

Veya bir Elon Musk?  Peki ya Mark Zuckerberg?  Neden Türkiye bunlar
gibi güçlü şirketlerin kurucularının yetiştiği topraklardan değil?
Sorun parada mı; bu Anadolu yurdu bunlar gibi kulağa absürt gelen
girişimleri besleyecek sermayeden yoksun mu?  Yoksa sorun politik
engellerde mi?  Yanıt: Türkiye'nin bu konudaki durumunda bu etmenler
rol oynasa da, bizim tezimizce, bir Elon Musk'un Anadolu'dan
yetişmemesindeki /ana sebep/ *düşünce yapısıdır*.

İnternet, anlık haberleşme ve bunların da üzerinde Bitcoin ve Monero
gibi ayağı yere basan kriptoparaların toplumlarda yayılmasıyla,
uluslararası sermayeye erişim her zamankinden daha da kolay hale
gelip, herhangi bir yerelde bulunan girişimcilere kendi coğrafi
sınırları dışında kalan sermayeye kolayca ulaşma imkanı vermiştir.
Küresel sermayeyi daha da likit hale getiren bu etmenler aynı zamanda
girişimci olmak isteyen kişinin önünde bulunan yereldeki dar görüşlü
politikacılık engelini zayıflatmıştır.  Günümüzde herhangi bir
bölgedeki girişimciler tamamen internette yaşayan şirketler
kurabilirler.  Böylece belki de despotça, kimi zaman aptalca, çoğu
zaman da çağ dışı kalmış denetleme ve düzenlemelerin erişimi dışında
iş yapabilirler.  Bu çeşit neo-girişimciler şirketlerini [[https://www.torproject.org/][izi
sürülemeyen bilgisayar ağlarında]] kurup, [[https://www.getmonero.org/][izi sürülemeyen dijital para]]
ile işletmelerini ayakta tutabilirken, aynı zamanda, yazılımın
"akışkanlığını" kullanarak küresel çаpta bir müşteri ve kullanıcı
tabanına ulaşabilirler.  Bunların hepsini yerelde bulunan herhangi bir
"otoriteden" izin istemek zorunda kalmadan yapabilirler.

O halde ana sorumuza geri donelim: Istanbul'da neden cigir acmis
startup CEO'lari yok?  Belki de cevaplardan birisi, "Onlar
Berlin/Amsterdam/San Francisco'ya gectiler."  Pekala.  Beyin gocu
orneklerini ayri tutarsak, elimizde hala oldukca yuksek egitimli
(egitimin kendisi her ne kadar bozuk olsa da) ve genc bir nufus var.
Eger Turkiye'deki en iyi 10 universitelerin yerleskelerine giderseniz,
etrafinizda oldukca zeki, genc insanlar goreceksiniz.  Demek oluyor
ki, elimizde islenmemiz /menschenmaterial/ var, fakat, eksik olan sey
biraz *katalizor*.

O halde ana sorumuza geri dönelim: İstanbul'da neden çığır açmış
startup CEO'ları yok?  Belki de cevaplardan birisi, "Onlar
Berlin/Amsterdam/San Francisco'ya gectiler."  Pekala.  Beyin göçü
örneklerini ayrı tutarsak, elimizde hala oldukça yüksek eğitimli
(eğitimin kendisi her ne kadar bozuk olsa da) ve genç bir nüfus var.
Eğer Türkiye'deki en iyi 10 üniversitenin yerleşkelerine giderseniz,
etrafınızda oldukça zeki, genç insanlar göreceksiniz.  Demek oluyor
ki, elimizde işlenmemiş /menschenmaterial/ var, fakat, eksik olan şey
biraz *katalizör*.


#+ATTR_HTML: :title Basit ev gereçlerinden çeşitli patlayıcılar yapmak mümkün
#+ATTR_HTML: :alt Basit ev gereçlerinden çeşitli patlayıcılar yapmak mümkün
#+CAPTION: "/Basit ev gereçlerinden çeşitli patlayıcılar yapmak mümkün./"
{{< figure src="fc.jpg">}}

* Bir Türk Sam Altman'ın bulunmamasının sebebi hiçbir Türk'ün Sam Altman gibi düşünmemesidir

O halde bir Türk Sam Altman'a sahip olmadan önce bizim bir Sam Altman
gibi düşünmeyi öğrenmemiz gerekir.  Bunu yapabilmek için, öncelikle,
genel olarak, bir Silikon Vadisi/Stanford/Harvard teknoloji startup
girişimcisinin dünyaya nasıl baktığını, onu nasıl gördüğünü, onun
içinde erişmek için seçtiği hedefleri nasıl koyduğunu anlamamız
gerekmektedir.

Bunları nereden öğreneceğiz?  Bu amaç için en iyi kaynaklardan birisi
*Peter Thiel*'in [[https://annas-archive.org/search?index=&page=1&q=zero+to+one+peter+thiel&sort=&display=][Zero to One]] kitabıdır.  /Zero to One/ kitabını
okurken, oldukça güçlü, varlıklı ve etki sahibi bir startup
kurucusunun aklının içindekilere bakabiliriz ve ondan öğrenebiliriz.

* Zero to One'dan dersler

** Geleceğin günümüze göre konumu

Tanım olarak, gelecek denilen yer olayların günümüzden farklı olduğu
bir yerdir.  Bu anlayışa göre, sadece zamanın geçmesi geleceğin
günümüze geldiği anlamına gelmez.  Geleceğe varabilmemiz için
*olayların değişmesi zorunludur*.  Bu çeşit bir değişikliğin sana
varması 5 yıl sürebilir (Neuralink gibi bir beyin-bilgisayar
arayüzünün üretilip eline geçtiğini düşün); o halde, gelecek 5 yıl
uzaklıktadır.  Eğer bu gibi bir değişikliğin sana ulaşması 100 yıl
sürerse (küresel kapsamda yıkıcı bir olayın bilim ve teknolojinin
gelişme hızını yavaşlattığını düşün, ve bu nedenle Neuralink'ini uzun
bir süre elde edemediğini düşün), o halde, gelecek 100 yıl
uzaklıktadır.  Ne kadar uzun sürdüğünden bağımsız olarak, önemli olan
ve değişmeyen şey, *geleceğin kendisini günümüzden farklı bir yer
olarak tanımlamasıdır.*

#+begin_quote
Gelecek ve bugün bir çatışma içerisindedir.
#+end_quote

Bu çeşit bir gelecek anlayışı Anglo-Saxon kökenli batılıların
düşünmeye alışkın oldukları, ancak Anadolulu Türklerin hala
içselleştiremedikleri ve bilinçli olarak her seferinde kendilerini
hatırlamaya ve kabul etmeye zorladıkları bir anlayıştır.

Bu çeşit bir gelecek anlayışı, anında ve ilk olarak, kendisini bugün
ile çatışma içerisine sokar.

Bu pencereden incelendiğinde, değişiklik denilen şey, fiziksel evren
hakkında bilimsel yöntem yoluyla elde edilen yeni kavrayışlar ve
bunların yol açtığı yeni teknikler yolu ile gerçekleşir.  Bilim
adamları bilinmeyeni çigneyip geçerken bilinen şeylerin alanına ait
çapı genişletip, bilinmeyenin bulunduğu ufku öteye iterler.
Teknolojistler yeni bilimsel bilgiyi kullanan yeni aletler üretip
bunları toplumun içinde yayarlar.  Tüm bunlar gerçekleşirken, *yeni
aletler yeni insan davranışlarını meydana getirir*, eski davranışları
değiştirir, eski davranışları kullanılmaz ve terk edilmiş yaparlar.
Bu çözümlemede, insan davranışında meydana gelen, ve teknolojinin
harladığı, değişikliğin kökeni yerel topluma ait politikacılık,
kültür, din ve ahlak kurumlarının dışından geldiği için, yine bu
kurumlar bu değişimlere karşı koyma ve onu yönlendirme konusunda
başarısızlığa uğrarlar.

Teknoloji girişmcisine biçilen görev budur: /geleceği bugüne
getirmek./ Gelecek bugüne varacak elbette, fakat Silikon Vadisindeki
teknoloji girişimcileri bu sürecin daha hızlı gerçekleşmesini
sağlarlar.  Teknoloji girişimcisi tekniğin ufkunda beliren yeni
yöntemleri kullanarak yeni ürün ve hizmetler ortaya çıkarır.  Birkaç
örnek: elektronik tekniğindeki gelişmeler yongaları, kapasitörleri,
bataryaları, trafoları daha küçük boyutta ve daha ucuza üretilebilir
yaptı.  Bu tür gelişmeler de Apple şirketinin evlere kişisel
bilgisayar donanım ürünlerini satabilmesini sağladı.  Disk depolama,
sanal hafıza, ve işlemci hızlarındaki gelişmeler Microsoft şirketinin
daha geniş ve yetenekli işletim sistemlerini tüketicilere
sunabilmesini sağladı.  E-posta protokolu PTT'yi terk etmemize sebep
olurken, daha hızlı internet bağlantıları insanların sosyalleşme
davranışlarını bilgisayar ağlarına taşıdı.  Ve şimdi, OpenAI ve diğer
yeni şirketler büyük dil modellerindeki teknikleri kullanarak pek çok
"tembel ofis çalışanı" işlerini otomatikleştirmekte, blokzincir
tabanlı kriptoparalar (özellikle BTC ve *XMR* gibi) insanlar
arasındaki ticari etkinliği zamanı geçmiş devlet yapılarından ve
kısıtlamalarından kurtarmakta.

Gelecek vahşi, OFANSIF ve heyecan verici.  *Gelecek, bugünden daha
farklı.*

** Dikey ilerleme ve yatay ilerleme

Geleceği bugüne getiren değişim çoğunlukla dikey ilerlemeden beslenir.
Dikey ilerleme iş yapış şeklimizde gerçekleşen kademe atlaması, VEYA,
*insanların yeni işler yapmasını sağlayan yeni aletlerin icat
edilmesidir*.  Dikey ilerleme Tesla ve Marconi'nin radyo
haberleşmeşmesini icat etmesi ve uzak mesafe haberleşmeşmesini telgraf
tellerinden kurtarmasıdır.  Dikey ilerleme Henry Ford'un otomobil
üretimi için seri üretim hattı yöntemini icat etmesidir.  Dikey
ilerleme herkesin cebine internete bağlanabilen bir bilgisayar sokarak
onların bilgi çağıyla etkileşimlerini değiştiren Apple şirketinin
iPhone ürünüdür.  Dikey ilerleme, daha önce bulunmayan, üretiminin
mümkün ve genişleyebilir olduğu, kullanıldığında *insanlarda yeni
davranışları meydana getiren* ürünler ortaya çıkarmaktır.

Yatay ilerleme, bu dikey ilerlemenin çok sayıda kullanıcıya
ulaşmasıdır.  Yatay ilerleme, dikey ilerlemenin yarattığı refah ve
zenginliğin çok sayıda müşteri ve kullanıcılara yayılmasıdır.  Dikey
ilerleme Jeff Bezos'un Amazon.com'u yaratarak alışverişi yeni bir
sahaya taşıması (internet), yatay ilerleme ise Amazon'un Avrupa, Orta
Doğu, ve Güneydoğu Asya'da kullanıcıların erişimine açılmasıdır.
Yatay ilerleme, tamamen ürünleştikten sonra, dünyayı fiber optik
kablolarla çevrelemek ve böylece milyarlarca insanı internete
kavuşturmaktır.  Bir diğer yatay ilerleme SpaceX'in yörüngeye yük
taşıma bedelini tekrar kullanılabilir roketlerle indirmesinin ardından
(dikey ilerleme), yörüngeye haberleşme uyduları yerleştirip, küresel
çapta internet erişimini müşterilere sunabilmesidir (yatay ilerleme).

Dikey ilerleme *yeni insan davranışlarını yaratabildiği için yeni
ekonomik değer yaratır*, ve yatay ilerleme bu yeni insan
davranışlarını yüksek kaliteli ve kolayca erişilebilir ürünlerin
bulunduğu pazarlara çevirir.

Teknolojik ilerlemeye ilişkin bu çözümlemede, atılgan tech startup
kurucusu ÖNCE dikey ilerleme gerçekleştirmenin peşinde olmalıdır.
Öncelik sıralaması dikey ilerlemeyle başlamalıdır, çünkü dikey
ilerleme olmadan yatay ilerlemenin dağıtacağı refah ve zenginlik de
olmayacaktır.  İnsanlığın kendini içinde bulduğu maddesel durumu
iyileştirmenin kaynağı bu dikey ilerlemelerdir.  Bu çeşit bir
yapmacık-humanistçi motivasyonun yanında, startup kurucusunu belki de
daha çok isteklendirip harekete geçirecek olan şey, dikey ilerlemenin
getirdiği parasal kazancın yatay ilerlemeyle gelenlerden katbekat daha
fazla olmasıdır.  Yeni insan davranışlarını meydana getirip oradan
yeni bir pazar yaratabilen bir ürüne sahip şirket, daha başlangıçtan o
pazarda tekilci hakimiyet kurabilmede öndedir (örnek: Google ve
internet arama motoru pazarı)

** Startup örgütlenme yapısı amacına en uygunudur

O halde, bizim burada tartıştığımız şekliyle, tech startup
girişimcisinin görevi: şu anki insan davranışının küçük veya büyük bir
kısmını değiştiren, teknolojik olay ufkunun daha yeni ortaya çıkardığı
yöntemleri kullanan ürün ve hizmetleri yaratarak, geleceği günümüze
getirmektir.

Bu çeşit bir görev tanımını başarıyla tamamlayacak insan organizasyon
şekli hangisidir?  Bu organizasyon şekli bir grup (5 kişiden az
sayıda) oldukça zeki ve teknolojik olarak yetenekli, birbirleri
arasında ortak hedef ve o ortak hedefin üstün önceliği konusunda
hemfikir olan bireylerden oluşan, bu ortak hedefe yönelik
kısa-/orta-/uzun-vadeli eylem planına sahip bir organizasyondur.  Bu,
geleceği günümüze getirecek olan bir startup şeklinde örgütlenme
yapısıdır.

Büyük şirketler kendi yükleri altında uyuşuk halde, günlük
operasyonlarının ve var olan ürün ve hizmetlerini rakiplerinden
savunmanın telaşı içinde meşgul, ufukta beliren teknolojik değişimleri
fark edemeyecek vaziyettedirler.  Veya, ufuktaki yıkıcı yenilikleri
fark etseler de, bu farkındalığa göre hareket etmekten ve onun
gereklerini eyleme dökmekten acizdirler.

Devlet daireleri (lol) ise, büyük şirketlerin dezavantajlarına ek
olarak, bir de yolsuzluk, yozlaşma, ve meritokrasiden uzak rütbe
atamaları sorunlarından muzdariptir.  Buralarda aynı zamanda,
görevlerini yerine getirme kalitesinden bağımsız olarak, sürekli gelen
maaş rahatlığının getirdiği bir uyuşmadan da bahsedilebilir.
Hükümetler, yeni teknolojiyi bırakalım, daha geçen 10 yıl boyunca var
olan teknolojiyi anlamayan insanlarla doludur.  Oralar özgür pazar
ekonomilerinin gerektirdiği soğuk ve keskin maliyet ve performans
odaklı doğal seçilim baskısından uzaktadırlar -- eğitim bakanlığı ve
onun barındırdığı bir yığın burokratlar ülkenin eğitim sistemi ne
kadar kötü olursa olsun maaş almaya ve makamlarının ekmeğini yemeye
devam edeceklerdir.

Sadece startup örgütlenme yapısı geleceği bugüne getirmek için gerekli
olan akıl gücü, zindelik, ve canlılık kaynağıdır.  Sadece startup
ortamlarında kendisine sıradan olmaktan ziyade destansı bir hayat
çizgisi seçen, kalbi güç isteğiyle yanıp tutusan genç kurucuların
eylemleri saha bulabilir.

** Tekeller yarattıkları değerleri koruyabilmekte başarılıdırlar

Girişimcinin görev tanımı geleceği günümüze getirmektir.  Gelecek
insan hareketlerinin günümüzdekilerden farklı olduğu yerdir.  İnsan
hareketlerindeki bu değişikliğin kaynağı dikey ilerlemenin getirdiği
yeni ürünler ve hizmetlerdir.  Ve bu çeşit bir değişimi geleceğe
erişip günümüze getirmeyi sağlayen örgütlenme şekli teknoloji
startup'larında görülen örgütlenme şeklidir.

Yeni bir ekonomik değer yaratabilmek, startup şirketinin kendisi için
yeterli değildir.  Aynı startup, günden güne hareketlerini
karşılayabilmesi için, yarattığı bu değerin bir kısmını geri toplamak
/zorundadır/.  Bir teknoloji startup'ını sıradan şirketlerden ayıran
şeylerden birisi, öncekinin yarattığı pazarlarda mutlak hakimiyet
pesinde olmasıdır.

Birbirleriyle rekabet içinde bulunan şirketlerin oluşturduğu
pazarlarda düşük kâr payı vardır.  Bu pazarlara yeni giren şirket,
pazarda sunulan ürünün miktarını artırarak onların fiyatını aşağıya
çeker.  Boylece kârlılık payları gittikçe küçülür, pazara yeni katılan
şirketin başlangıçtaki sebebi (kârdan pay elde etmek) ortadan kalkmış
olur.  Tüm bunlar birbirleriyle rekabet eden şirketlerin çalışanlarına
düşük ücret vermelerine, uzun çalışma saatleri dayatmalarına, ve bütün
iş deneyiminin ormanda hayat mücadelesine döndüğü bir deneyim olmasına
sebep olur.  Birbirleriyle rekabet icindeki şirketlerin yarattıkları
kâr payı, rekabetin ısısında buharlaşıp giderken, şirketlerin
cüzdanına giren kazanç azalır.  Bu açıdan, rekabetçi şirketlerin
bulunduğu bir pazara girmek kaybeden olmak, veya (en iyi ihtimalle)
hayal kırıcı bir deneyim elde etmekle sonuçlanır.

Tekelci şirketler ise göreli olarak sağlam ve sürekli pazar hakimiyet
pozisyonunda bulunan, yüksek kâr payı kazancından yararlanan
şirketlerdir.  Bu cesit bir kârlılık, onların çalışanlarına daha
yüksek maaş verebilmelerine, esnek çalışma saatleri olanaklarına ve iş
yerinde daha ferah bir ortam sunabilmelerine sebep olur.  (Buradaki
ele aldığımız durumda, tekelci şirketin tekel pozisyonuna devlet
tarafından el üstünde tutulmaktan ziyade, ürün ve hizmetinin
diğerlerine kıyasla daha üstün olması sebebiyle eriştğini
varsayıyoruz.  Google ve onun arama motoru pazarındaki baskınlığı bu
tartışmamıza uygun bir örnektir.)

Tekel kârlılığı, ayrıca, onu elde eden şirketin gözünü yerdeki toz
topraktan kaldırıp, ufka çevirmesine ve orada beliren teknik
olasılıkları değerlendirmesine, onlar için hazırlanmasına ve hatta
yepyeni dikey ilerlemelere sebep olacak ürün ve hizmetleri bugüne ve
buraya getirmesine yardımcı olur.  Google'ın geniş kâr payı onun
Android işletim sistemi, Waymo otonom taksi sistemi, Google Drive ve
GMail gibi yan girişimlerini besleyecek parayı sağlamıştır.  Eğer
Google tekel kazançlığına sahip olmasaydı, bu yan hizmetleri
yaratmasına ve küresel capta milyonlarca insanın hayatını
kolaylaştırıp onların üretkenliklerini artırmasına da sebep
olamayacaktı.

Özet olarak, tekel kârlılığı çalışma ortamını daha insancıl yapar.
Onu elde eden şirketin zaman tercihini ("time preference") düşürür
(onu daha uzun vadeli düşünmeye iter).  Böylece o şirket daha başka
dikey ilerleme yaratacak yenilikleri geleceğin ufkundan çekip bugüne
taşıyabilir.

* Bir sonraki Türk Sam Altman'a öğütler

/Zero to One/ kitabının daha sadece ilk 4 bölüme baktık, fakat çoktan
sıradan bir "startup dersine katılan Türk girişimcinin" *düşünce
yapısını* değiştiren fikirlere rastladık.  Bu yeni elde ettiğiniz
düşünce şeklini bir özetleyelim: gelecek, bugünkü insan
davranışlarının değişerek kendilerini daha hızlı ve verimli
alternatiflerine bıraktıkları bir yerdir.  Bu yeni insan davranış
şekilleri bilim ve teknolojideki yeni anlayışlar ve buluşlardan kaynak
alır.  Bir teknoloji girişimcisi olarak senin *gücünün* kaynağı
geleceğe ait belirli bir değişikliği bugüne getiren bir örgüt olmak,
bunu sağlayan bir ürün ve hizmet sunmak, ve ardından yeni oluşan bu
pazarda baskın duruma gelmektir.  Bu nedenle, dikkatin bilinen
tekniğin ufkunda bulunmalı, silah arkadaşların teknikle ilgili
kişilerin oluşturduğu bir özel harekat timi olmalı, ve kurduğun
startup'ın eylemleri yarattığınız pazarı tamamen ele geçirme üzerine
olmalı.  Bu aynı zamanda senin üniversitendeki bir sonraki
girişimcilik yarışmasında, tekrar bir ChatGPT-wrapper'i yaratmaman
gerektiği anlamına gelir.  Çünkü bir sonraki Sam Altman bir LLM
chatbot'u yaratmayacak.

#+begin_src
monero:88mhBV9oWhENuwvPgzsGur9QfCh3kvFNNXwnncpMHkA7jhV5WraykQ1TFLypWnqyS17MtWyDa1RLTha4qHFaTFy1CcrCM1n
#+end_src
